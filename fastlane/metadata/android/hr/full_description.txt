Od ljubitelja fitnessa za ljubitelje fitnessa – organiziraj svoje zdravlje s werkaut, tvojim upravljačem treninga!

Već si pronašao/la omiljeni program za fitness i voliš stvarati vlastite sportske rutine? Bez obzira na vrstu sportske zvijeri – svi imamo nešto zajedničko: Volimo pratiti naše zdravstvene podatke <3

Stoga te ne osuđujemo što još uvijek upravljaš svojim fitnessom sa svojim praktičnim malim dnevnikom vježbanja, ali nalazimo se u 2021. godini!

Razvili smo 100 % besplatan program za digitalno praćenje zdravlja i fitnessa, s najrelevantnijim funkcijama koje će ti olakšati život. Započni, nastavi trenirati i proslavi svoj napredak!

werkaut je projekt otvorenog koda za:
* Tvoje tijelo
* Tvoji treninzi
* Tvoj napredak
* Tvoji podaci

Tvoje tijelo:
Nema potrebe za guglanjem sastojaka omiljenih poslastica – odaberi dnevne obroke od više od 78.000 proizvoda i pogledaj nutritivne vrijednosti. Dodaj obroke u plan prehrane i čuvaj pregled svoje prehrane u kalendaru.

Tvoji treninzi:
Znaš što je najbolje za tvoje tijelo. Izradi vlastite treninge iz više od 200 različitih vježbi. Zatim koristi modus teretane za vođenje kroz trening dok jednim dodirom bilježiš svoje težine.

Tvoj napredak:
Nikada ne gubi iz vida svoje ciljeve. Prati svoju težinu i vodi statistiku.

Tvoji podaci:
werkaut je tvoj personalizirani dnevnik fitnessa – ali ti posjeduješ svoje podatke. Koristi REST API za pristup i obavi s njim nevjerojatne stvari.

Napomena: Ovaj besplatni program ne temelji se na dodatnim sredstvima i ne tražimo da doniraš novac. Više od toga, ovo je projekt zajednice koji stalno raste. Stoga budi spreman/na za nove funkcije u bilo kojem trenutku!

#Otvoreni kod – što to znači?

Otvoreni kod znači da je cijeli izvorni kod za ovaj program i poslužitelj s kojim razgovara besplatan i dostupan svima:
* Želiš pokrenuti werkaut na vlastitom poslužitelju za sebe ili lokalnu teretanu? Izvoli!
* Nedostaje ti funkcija i želiš je implementirati? Počni odmah!
* Želiš provjeriti da se nigdje ništa ne šalje? Možeš!

Pridruži se našoj zajednici i postani dio sportskih entuzijasta i IT geekova iz cijelog svijeta. Nastavljamo raditi na prilagodbi i optimizaciji programa prilagođen našim potrebama. Volimo tvoj doprinos, stoga se slobodno uključi u bilo koje vrijeme i predloži tvoje želje i ideje!

-> pronađi izvorni kod na https://github.com/werkaut-project
-> postavljaj pitanja ili se jednostavno predstavi na našem Discord poslužitelju https://discord.gg/rPWFv6W
